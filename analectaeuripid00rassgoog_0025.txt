-21-

Ex altera parte orationis Admeti, quae a ν. 648 usque ad v. 672 pertinet,
Lentingius 1) versus 651, 52 expellendos omnibuS, v. 666-668 expellendos esse Badhamius 2)
plerisque viris doctis videtur persuasisse. Nauckius versum 668 tantum spurium osse
iudicat. Versus 666-668 sic audiunt:

τέθνηκα γὰρ δὴ τούπὶ σ’· εἰ δ’ ἄλλου τυχών

σωτῆρος αὐγὰς εἰσορῶ, κείνου λέγω

καὶ παῖδα μ’ εἶναι καὶ φίλον γηροτρόφον.
Offendit eum, quod Admetus se φίλον γηροτρόφον uxoris suae nominat3 id autem fieri non
posse, quia Alcestis iam mortua sit. Postulat, ut ie, qui se alius personae φιλ. γηρ. dicit,
etiam re vera hoc munere fungatur eumque in senectute foveat. Sed hoc minime flagi-
tandum esse censeo. Admetus, quamquam haud ignorat uxorem mortuam esse seque
mortuae non φιλ. γηρ. esse posse, tamen hoc dicit, ut patrem senem laedat atque violet.
Velim memineris verborum, quae Pheres v. 621, 22 dixit:

καὶ μ’ οὐκ ἄπαιδ’ ἔθηκεν οὐδ’ εἴασε σοῦ

στερέντα γήρᾳ πενθίμῳ καταφθίνειν.
Sperat igitur Pheres fore ut filius secum vivat seque senem nutriat et foveat. Hanc igitur
spem filius summa cum acerbitate fallit, cum dicit se alium, qui se servaverit, invenisse
eiusque se filium et φιλ. γηρ. esse. Itaque nil vide0, cur baec verba non ab Euripide
scripta esse putemus. Econtra libenter concedo versus 651 et 52:

κάγώ τ’ ἂν ἔζων χῆδε τὸν λοιπὸν χρόνον

κούκ ἂν μονωθεὶς ἔστενον κακοῖς ἐμοῖς.
oo loco, quo nunc stant, non recte stare. Tui-bant enim foede argumentationem Admeti,
quae his remotis rectissime procedit. Affert enim Admetus causaS, cur Pheres καλῶς mortem
obierit. Primum, quia pro filio mortuus esset, deinde quia ei iam non diu vivendum
erat, tum quia in vita omnia accepisset, quae virum beatum accipere aequum esset. Hanc
cogitationum seriem male illi versus ad ipsum Admetum, non Pheretem pertinentes divel-
lerent. Praeterea verbum μονωθεὶς explicatione eget, qua non eget ν. 296 nostrae fabulae,
ubi redit versus paullulum mutatus additis verbis σῆς δάμαρτος. Neque tamen mihi persuadere
possum hos versus non euripideos esse, sc. fictos ex v, 295 et 96. Nam est alius nostrae
orationis locus ubi perbene stant. Quomodo enim fieri posse putas, ut Admetus se μονωθέντα
i. e. desertum vel relictum dicat, cum pater adhuc vivat? Nulla certo alia de causa, quam quia
uxore patris culpa amissa nibil iam sibi rei esse cnm patre vult. Hac ex ratione sequitur,
ut versus 651 et 52 inserendi sint ante v. 666—68, ita ut sensus evadat hic: Si mortem
obiisses, ego cum uxore vivere poteram neque mihi desorto lamentandum erat3 nam tibi
iam non amplius vivo, tibi mortuus sum.

1) Lentingius: epistola critica in Eur. Alcest. p. 55.
2) Badhamius l. 1.

