..10-

talem esse, ut eam viventem et mortuam nominare possis. Chen: Qui fieri potest, ut
idem et vivat et mortua sit? Fam: Jam prona ad mortem est. Onon: Nulla iam spes
est, vitam eius servari posse? Fam: Nulla est; nam boc die Alcestidi moriendum est.
Restat, ut de Muelleri coniectura versus 144. 45 post 149 translocandos esse, quid sentiam
proferam. Atque concedo hanc Muelleri sententiam mihi primo obtutu valde arrisisse; sed
probari nequit, quia falso v. 145 interpretatur. Dicit enim‘ illum significare, Admetum
non prius intellecturum esse, qualis sit AlcestiS, quam illa mortua sit. At hic sensus in-
esse non potest, quia illa verba οἵας οἷος ὢν ἁμαρτάνεις non referri possunt ad μάθῃ.
Significat igitur nihil aliud, quam Admetum mortem uxoris non prius scire, quain illa re
vera mortua sit. Hoc autem cum omnibus ceteris fabulae locis pugnare unicuique eon-
cedendum est (cf. 420. 21. 201—203). Qua de causa hi duo versus 144, 45 summo iure
mihi suspectissimi videntur, quamquam emendando eis nos mederi posse negare non ausim.
Sed nibil haben, quod non sine specie veri proferre possim. Versus 148 et1519 sine ulla

causa eiecit.
Versus 183, 84:

κυνεῒ δὲ προσπίτνουσα, πᾶν δὲ δέμνιον
ὀφθαλμοτὲγκτῳ δεύεται πλημμυρίδι.

Wheelerus interpolatori tribuit, quem formae varietate satis mirabili curavisse iactat, ne
quis videret horum versuum ipsam rem eandem esse, quam plane descripserat poeta
' v. 175 et 176:

κᾶπειτα θάλαμον εἰσπεσοῦσαι καὶ λέχος

ἐνταῦθα δὴ ’δάκρυσε καὶ λέγει τάδε.

vix opus videtur multis verbis hanc suspicionem refutare, quae hanc scaenam egregiam
turpissime foedat. Satis erit, sententiarum conexum explicuisse. Quid facit Alcestis?
Postquam recentibus vestibus induta ante aram Vestae oravit, ne liberos suos desereret,
etiam reliquas araS, quae in domo Admeti sunt, adit, singulas myrteis ramis ornat, ante
singulas preces facit, at haec omnia nullo gemitu edito, nullis lacrimis effusiS, colore
oris nou mutate. Ubi autem cubiculum lectumque intravit, tum lacrimare coepit, —
uoli enim neglegere tempus aoristum ἐδάκρυσε, quo ad actionem incipientem vel ingro-
dieutem significandam Graeci uti solent, id quod Wheelerus prorsus neglexit —- lectumque
alloquitur. Postquam verba facere desiit, lectum osculatur multisque lacrimis rigat. Prorsus
igitur alia res est, quae v. 183, 84 et v. 175 et 176 describitur. Tantum igitur abest, ut
illis duobus versibus carere possimus ut, eiectis illis versibus v. 185 ἐπεὶ δὲ δακρύων
πολλῶν εἶχεν κόρον post ’δάκρυσε solum omni probabili sensu destitutus sit. Ad verba
θάλαμον εἰσπεσοῦσαι καὶ λέχος, quae fortasse scrupulum movere possunt, velim conferas,

quae Helena 696 de se dicit: ὅτε μέλαθρα λέχεσι τ’ ἔλιπον.
Famula narrationem suam his tribus versibus finit 196-198

